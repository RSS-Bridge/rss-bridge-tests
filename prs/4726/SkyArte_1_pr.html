<!DOCTYPE html>
<html lang="en">
<head><base href="https://rss-bridge.org/bridge01/" target="_blank">
    <meta charset="UTF-8">
    <meta name="viewport" content="width=device-width, initial-scale=1.0"/ >
    <meta name="description" content="RSS-Bridge" />
    <title>Sky Arte | Mostre ed eventi</title>
    <link href="static/style.css?2023-03-24" rel="stylesheet">
    <link rel="icon" type="image/png" href="static/favicon.png">

    
        <link
            href="?action=display&amp;bridge=SkyArteBridge&amp;format=Atom"
            title="Atom"
            rel="alternate"
            type="application/atom+xml"
        >
	
        <link
            href="?action=display&amp;bridge=SkyArteBridge&amp;format=Json"
            title="Json"
            rel="alternate"
            type="application/json"
        >
	
        <link
            href="?action=display&amp;bridge=SkyArteBridge&amp;format=Mrss"
            title="Mrss"
            rel="alternate"
            type="application/rss+xml"
        >
	
        <link
            href="?action=display&amp;bridge=SkyArteBridge&amp;format=Plaintext"
            title="Plaintext"
            rel="alternate"
            type="text/plain"
        >
	
        <link
            href="?action=display&amp;bridge=SkyArteBridge&amp;format=Sfeed"
            title="Sfeed"
            rel="alternate"
            type="text/plain"
        >
	
    <meta name="robots" content="noindex, follow">
</head>

<body>
    <div class="container">

        <h1 class="pagetitle">
            <a href="https://arte.sky.it" target="_blank">Sky Arte | Mostre ed eventi</a>
        </h1>

        <div class="buttons">
            <a href="./#bridge-SkyArteBridge">
                <button class="backbutton">← back to rss-bridge</button>
            </a>

                            <a href="?action=display&amp;bridge=SkyArteBridge&amp;format=Atom">
                    <button class="rss-feed">
                        Atom                    </button>
                </a>
                            <a href="?action=display&amp;bridge=SkyArteBridge&amp;format=Json">
                    <button class="rss-feed">
                        Json                    </button>
                </a>
                            <a href="?action=display&amp;bridge=SkyArteBridge&amp;format=Mrss">
                    <button class="rss-feed">
                        Mrss                    </button>
                </a>
                            <a href="?action=display&amp;bridge=SkyArteBridge&amp;format=Plaintext">
                    <button class="rss-feed">
                        Plaintext                    </button>
                </a>
                            <a href="?action=display&amp;bridge=SkyArteBridge&amp;format=Sfeed">
                    <button class="rss-feed">
                        Sfeed                    </button>
                </a>
            
                    </div>

                    <section class="feeditem">
                <h2>
                    <a
                        class="itemtitle"
                        href="https://arte.sky.it/mostre-eventi/arte/fernand-leger-yves-klein-niki-de-saint-phalle-keith-haring-reggia-venaria-torino"
                    >Fernand Léger! Yves Klein, Niki de Saint Phalle, Keith Haring</a>
                </h2>

                                    <time datetime="2025-09-10 12:31:17">
                        2025-09-10 12:31:17                    </time>
                    <p></p>
                
                
                <!-- Intentionally not escaping for html context -->
                <p><strong>Artista:</strong>  Fernand Léger, Yves Klein, Niki de Saint Phalle, Keith Haring </p><p><strong>Curatori:</strong> Anne Dopffer</p><p><strong>Luogo:</strong> TORINO-REGGIA DI VENARIA</p><p><strong>Periodo:</strong> 27/09/2025 - 01/02/2026</p><br><hr><br><p><p>Alla Reggia di Venaria, dal 27 settembre al 1° febbraio 2026, la mostra <i>Fernand Léger! Yves Klein, Niki de Saint Phalle, Keith Haring </i>riunisce alcuni dei più grandi protagonisti dell’arte del Novecento e oltre. Mette infatti in dialogo figure distanti per tempo e linguaggio, ma accomunate dalla volontà di reinventare il rapporto fra arte, società e spazio pubblico. Léger, pioniere del linguaggio moderno, con i suoi colori vitali e la sua fiducia nel dinamismo urbano, ha tracciato linee che avrebbero influenzato generazioni successive, dal Nuovo Realismo alla Pop Art, fino alle espressioni più libere della street art. Yves Klein con i suoi blu assoluti, <a href="https://arte.sky.it/news/2025/mostra-niki-saint-phalle-caumont-francia" target="_blank">Niki de Saint Phalle</a>, con la potenza femminile delle sue <i>Nanas</i>, e <a href="https://arte.sky.it/news/2025/inspired-keith-haring-brasile-programmi-tv-16-febbraio" target="_blank">Keith Haring</a> con il ritmo dei graffiti metropolitani rappresentano non solo una genealogia artistica, ma una costellazione di visioni che hanno rivoluzionato l’idea stessa di arte come linguaggio universale e accessibile.</p><br />
<strong>LÉGER, KLEIN, DE SAINT PHALLE E HARING IN MOSTRA A TORINO</strong><br />
<p>La mostra, che raccoglie oltre trenta opere di Léger accanto a prestiti prestigiosi dal <a href="https://arte.sky.it/news/2024/centre-pompidou-parigi-ristrutturazione" target="_blank">Centre Pompidou</a> e dagli Archivi Yves Klein, si configura come un intenso viaggio nella modernità, capace di intrecciare storia e attualità. L’allestimento delle Sale delle Arti della Reggia restituisce un affresco corale che, come spiegano il Presidente Michele Briamonte e la Direttrice Chiara Teolato, “<i>permette di mettere in evidenza il forte legame storico e artistico tra l’opera di Léger e la generazione che lo ha immediatamente seguito, quella dei Nuovi Realisti. Artisti come Arman, César, Raymond Hains, Yves Klein, Martial Raysse, Daniel Spoerri e Niki de Saint Phalle, si appropriano degli oggetti di uso quotidiano della società dei consumi e dell’estetica della strada, adottando un approccio che non si limita a rappresentare la realtà, ma ne propone una rilettura poetica</i>”. Un itinerario, quello torinese, che si muove tra pittura, scultura, mosaico, installazioni e opere monumentali, sottolineando il sogno condiviso di un’arte pubblica, collettiva, accessibile, trasformativa. </p><br />
<strong>LA GRANDE MOSTRA DELL'AUTUNNO/INVERNO 2025 DELLA REGGIA DI VENARIA</strong><br />
<p>A cura di Anne Dopffer, la mostra <i>Fernand Léger! Yves Klein, Niki de Saint Phalle, Keith Haring</i> – co-organizzata dal Consorzio delle Residenze Reali Sabaude insieme al Musée national Fernand Léger di Biot e al Musée d’Art Moderne et d’Art Contemporain di Nizza – è strutturata secondo quattro sezioni, che esplorano i grandi nuclei tematici della ricerca di Léger e dei Nuovi Realisti. Il capitolo<i> I cinque elementi </i>apre la mostra indagando il colore come energia vitale, forza primaria paragonata da Léger all’acqua e al fuoco, capace di mettere in relazione natura e artificio. Nella sala de <i>La vita degli oggetti </i>emerge il fascino per l’oggetto quotidiano, reso da Léger e dagli artisti degli anni Sessanta un protagonista assoluto: dalle composizioni scomposte e vibranti del maestro francese agli accumuli critici di Arman, fino alla suggestione dei manifesti e delle insegne urbane. <i>L’arte è la vita</i> restituisce la visione ottimista di Léger, che celebra il tempo libero, lo sport, lo spettacolo popolare, trovando corrispondenze nelle <i>Nanas</i> di Niki de Saint Phalle, simboli di vitalità e femminilità emancipata. Infine, <i>La bellezza è ovunque</i> accosta i mosaici e le opere monumentali di Léger con le utopie urbane della poliedrica artista francese e con l’energia di Keith Haring, grazie al quale i muri di New York divennero spazi democratici.</p><br />
<p>[Immagine in apertura: Niki de Saint Phalle,<i> La danse/ La danza</i>, 1994 serigrafia Nizza, Musée d’Art Moderne et d’Art Contemporain, MAMAC Dono dell’artista, 2001 © Ville de Nice © NIKI DE SAINT PHALLE, by SIAE 2025]</p><br />
</p>
                                    <div class="attachments">
                        <p>Attachments:</p>
                                                    <li class="enclosure">
                                <a href="https://static.sky.it/editorialimages/df1bf9598c8b25ffe7490a5ea8dbc0d53e456923/skyarte/assets/arte/news/2025/settembre-2025/leger-klein-de-saint-phalle-haring-torino%20.jpg?auto=webp&amp;im=Resize,width=1040,height=1040" rel="noopener noreferrer nofollow">
                                    leger-klein-de-saint-phalle-haring-torino%20.jpg?auto=webp&amp;im=Resize,width=1040,height=1040                                </a>
                            </li>
                                            </div>
                
                                    <div class="categories">
                        <p>Categories:</p>
                                                    <li class="category">Arte</li>
                                            </div>
                            </section>
                    <section class="feeditem">
                <h2>
                    <a
                        class="itemtitle"
                        href="https://arte.sky.it/mostre-eventi/fotografia/bruno-barbey-italiani-torino-palazzo-falletti-barolo"
                    >Bruno Barbey. Gli Italiani</a>
                </h2>

                                    <time datetime="2025-09-05 08:59:50">
                        2025-09-05 08:59:50                    </time>
                    <p></p>
                
                
                <!-- Intentionally not escaping for html context -->
                <p><strong>Artista:</strong> Bruno Barbey</p><p><strong>Luogo:</strong> TORINO-PALAZZO FALLETTI DI BAROLO</p><p><strong>Periodo:</strong> 12/09/2025 - 11/01/2026</p><br><hr><br><p><p>La mostra <a href="https://arte.sky.it/news/2025/bruno-barbey-italiani-mostra-torino-palazzo-falletti-barolo"><i>Bruno Barbey. Gli Italiani</i>,</a> in programma dal 12 settembre all’11 gennaio 2026 a Palazzo Falletti di Barolo, restituisce il ritratto di un’Italia sospesa tra la forza delle sue tradizioni e il richiamo irresistibile della modernità, nel pieno degli anni Sessanta: un Paese che correva veloce verso il boom economico, ma che al tempo stesso custodiva gesti, riti e paesaggi ancora intatti. È questo l’equilibrio fragile e affascinante catturato dallo sguardo giovane e curioso di Bruno Barbey, allora studente di fotografia in Svizzera. Da quell’esperienza nacque una serie che oggi è al centro del progetto espositivo prodotto da Ares in collaborazione con <a href="https://arte.sky.it/foto/fotografia/mostra-fotografia-magnum-estate-riccione" target="_blank">Magnum Photos</a> e l’Archivio Bruno Barbey. Presentati circa cento scatti in bianco e nero realizzati tra il 1962 e il 1966 per l’editore francese Robert Delpire, destinati alla collana Encyclopédie essentielle accanto ai volumi di Robert Frank e René Burri. Un progetto rimasto incompiuto, ma che nel 1964 aprì a Barbey le porte di Magnum Photos e che oggi, sessant’anni dopo, trova a Torino piena valorizzazione dal punto di vista espositivo.</p><br />
<strong>GLI SCATTI BRUNO BARBEY IN MOSTRA A TORINO</strong><br />
<p>Dagli scatti di Bruno Barbey esposti a Torino riaffiora un’Italia viva e contraddittoria, attraversata da fermenti sociali e culturali. Dal Duomo di Milano ai vicoli di Napoli, da Piazza di Spagna a Roma ai quartieri popolari di Palermo, Barbey percorse la penisola con un maggiolino Volkswagen, registrando scene quotidiane in cui sacro e profano, miseria e benessere, futuro e memoria si mescolano. La sua macchina fotografica indaga con precisione quasi radiologica le differenze tra il Nord, in corsa verso l’industrializzazione, e il Sud ancora piegato dalla ricostruzione postbellica. Uomini e donne, famiglie, religiosi, operai, contadini: nessuno sfugge al suo obiettivo. Prendo così forma un affresco corale, in cui l’Italia diventa teatro di una moderna “Commedia dell’arte”, popolata da figure archetipiche che rimandano ai film di <a href="https://arte.sky.it/news/2024/mostra-monaco-arte-cinema-pasolini" target="_blank">Pier Paolo Pasolini</a>, <a href="https://arte.sky.it/news/2023/mostra-federico-fellini-rimini" target="_blank">Federico Fellini</a> e <a href="https://arte.sky.it/news/2025/percorso-immersivo-luchino-visconti-cernobbio" target="_blank">Luchino Visconti</a>. Un Paese che, pur diviso da profonde contraddizioni, si mostra unito da un’energia collettiva pronta a rifondare speranze e identità.</p><br />
<strong>L’ITALIA DEL DOPOGUERRA NELLE FOTO DI BRUNO BARBEY</strong><br />
<p>Il progetto editoriale legato alla mostra è rimasto a lungo inedito: vide infatti la luce solo nel 2002 con “Les Italiens”; in Italia fu pubblicato postumo da Contrasto nel 2022. La mostra <i>Bruno Barbey. Gli Italiani </i>ne evidenzia lo spessore visivo e documentario, invitando il pubblico a riscoprire un passato recente che parla ancora al presente. Il percorso è arricchito da un video di 10 minuti realizzato da Caroline Thiénot-Barbey, moglie dell’artista, che ripercorre la genesi del reportage, e da citazioni di personalità della cultura e dello spettacolo che aiutano a contestualizzare lo sguardo di Barbey. Come scrive Giosuè Calaciura nell’introduzione al volume, “Barbey non è stato solo un fotografo. È stato anche un radiologo. In queste foto, con uno sguardo profondissimo, è riuscito a cogliere le permanenze di un’antropologia complicata, ancestrale. Quello che non cambia o che muta solo nei tempi lentissimi delle Ere. È il rapporto intimo con la propria antichità”.</p><br />
<p><i>Bruno Barbey. Gli Italiani </i>è una delle <a href="https://arte.sky.it/news/2025/mostre-fotografia-autunno-2025" target="_blank">mostre di fotografia di punta dell'autunno 2025 in Italia</a>.</p><br />
<p>[Immagine in apertura: Bruno Barbey, Palermo, 1963 © Bruno Barbey / Magnum Photos]</p><br />
</p>
                                    <div class="attachments">
                        <p>Attachments:</p>
                                                    <li class="enclosure">
                                <a href="https://static.sky.it/editorialimages/abb20dec3a6e7557390afd2616cc0514e9c14a6f/skyarte/assets/fotografia/news/2025/mostra-bruno-barbey-torino.jpg?auto=webp&amp;im=Resize,width=1040,height=1040" rel="noopener noreferrer nofollow">
                                    mostra-bruno-barbey-torino.jpg?auto=webp&amp;im=Resize,width=1040,height=1040                                </a>
                            </li>
                                            </div>
                
                                    <div class="categories">
                        <p>Categories:</p>
                                                    <li class="category">Fotografia</li>
                                            </div>
                            </section>
                    <section class="feeditem">
                <h2>
                    <a
                        class="itemtitle"
                        href="https://arte.sky.it/mostre-eventi/arte/guttuso-de-pisis-fontana-espressionismo-italiano-vercelli"
                    >Guttuso, De Pisis, Fontana… L’Espressionismo Italiano</a>
                </h2>

                                    <time datetime="2025-09-13 06:53:31">
                        2025-09-13 06:53:31                    </time>
                    <p></p>
                
                
                <!-- Intentionally not escaping for html context -->
                <p><strong>Artista:</strong> Renato Guttuso, Lucio Fontana, Filippo De Pisis, Fausto Pirandello, Emilio Vedova</p><p><strong>Curatori:</strong> Daniele Fenaroli</p><p><strong>Luogo:</strong> VERCELLI-EX CHIESA DI SAN MARCO – SPAZIO ARCA</p><p><strong>Periodo:</strong> 11/09/2025 - 11/01/2026</p><br><hr><br><p><p>A Vercelli la mostra intitolata <i>Guttuso, De Pisis, Fontana… L’Espressionismo Italiano</i>, visitabile fino all’11 gennaio 2026, riporta al centro del dibattito un movimento artistico capace di raccontare il Novecento con forza viscerale e linguaggio anticonformista.</p><br />
<p>Tra gli anni Venti e il 1945, in un’Italia segnata dal regime fascista e dalla propaganda celebrativa, Renato Birolli, <a href="https://arte.sky.it/news/2024/antonio-ligabue-renato-guttuso-mostra-lucca" target="_blank">Renato Guttuso</a>, <a href="https://arte.sky.it/news/2025/giorgio-morandi-lucio-fontana-mostra-laspezia-infinito-invisibile" target="_blank">Lucio Fontana</a>, Fausto Pirandello, Aligi Sassu, <a href="https://arte.sky.it/news/2023/mostra-emilio-vedova-m9-mestre" target="_blank">Emilio Vedova</a> e altri artisti seppero imporre una visione autonoma, scegliendo di rappresentare fragilità, solitudine ed esistenza quotidiana anziché aderire alla retorica ufficiale. Ne risultò una pittura di grande intensità emotiva, fatta di corpi sbilanciati, nature morte inquietanti e città sospese tra sogno e disincanto.  Per la prima volta, un nucleo importante risalente a questo periodo, conservato nella Collezione Giuseppe Iannaccone, viene presentato al pubblico.</p><br />
<strong>LUCIO FONTANA ED EMILIO VEDOVA IN MOSTRA A VERCELLI</strong><br />
<p>Allestita negli spazi dell’Ex Chiesa di San Marco – Spazio ARCA di Vercelli, rappresenta il primo capitolo di un più ampio progetto pluriennale, che prevede ogni anno un confronto tra i maestri del passato e un artista contemporaneo, in un’ottica di dialogo tra linguaggi e discipline. Per questa edizione è protagonista il giovane Norberto Spina, classe 1995, che ha studiato tra Milano e Londra e fonda la sua poetica sulla sovrapposizione di memoria personale e collettiva. Le sue opere, nate da immagini d’archivio, fotografie storiche e iconografie popolari, creano un intreccio con i dipinti degli anni Trenta e Quaranta, generando un confronto critico piuttosto che illustrativo. Particolarmente significativo è l’accostamento tra<i> La battaglia dei tre cavalieri </i>(1941) di Aligi Sassu e <i>Presente</i> (2024) di Spina: due lavori lontani nel linguaggio, ma uniti dalla volontà di interrogare il senso del potere e il peso della memoria.</p><br />
<strong>A VERCELLI L’ATTUALITÀ DELL'ESPRESSIONISMO ITALIANO</strong><br />
<p>L’allestimento, organizzato per nuclei tematici, mette in luce il colore come forma di resistenza, il ritratto come strumento di ricerca identitaria e il presente come soglia di memoria inquieta. In questo percorso, l’Espressionismo italiano si rivela non tanto come stagione conclusa, ma come linguaggio ancora attuale, capace di restituire umanità a ciò che la storia ufficiale ha spesso ridotto a slogan o semplificazione. Allo stesso tempo, le opere di Spina dimostrano come la pittura contemporanea possa ancora oggi funzionare da lente critica sulla realtà: immagini che evocano archivi perduti, ricordi frammentati e identità sospese. Tra le opere in mostra spiccano <i>Nudo in piedi</i> (1939) di Lucio Fontana, <i>Composizione (Siesta Rustica) </i>(1924-26) di Fausto Pirandello, <i>Il Caffeuccio Veneziano</i> (1942) di Emilio Vedova e i ritratti di Guttuso, tutte espressioni sintomatiche di un momento cruciale della storia dell’arte italiana. <i>Guttuso, De Pisis, Fontana… L’Espressionismo Italiano </i>è curata da Daniele Fenaroli e organizzata da Arthemisia in collaborazione con la Fondazione Giuseppe Iannaccone.</p><br />
<p>[Immagine in apertura: Norberto Spina, <i>Presente</i>, 2024 Acrilico, pittura a olio e pennarello su tela, firmato e intitolato a pennarello sul verso, 160x250 cm. Collezione D’Alessandro Courtesy l’artista e Cooke Latham Gallery, Londra. Photo Credit: Jack Elliot Edwards]</p><br />
</p>
                                    <div class="attachments">
                        <p>Attachments:</p>
                                                    <li class="enclosure">
                                <a href="https://static.sky.it/editorialimages/d72f8798374b2752066fc5434169d1090a649b84/skyarte/assets/arte/news/2025/settembre-2025/espresssionismo-italiano-mostra-vercelli.jpg?auto=webp&amp;im=Resize,width=1040,height=1040" rel="noopener noreferrer nofollow">
                                    espresssionismo-italiano-mostra-vercelli.jpg?auto=webp&amp;im=Resize,width=1040,height=1040                                </a>
                            </li>
                                            </div>
                
                                    <div class="categories">
                        <p>Categories:</p>
                                                    <li class="category">Arte</li>
                                            </div>
                            </section>
                    <section class="feeditem">
                <h2>
                    <a
                        class="itemtitle"
                        href="https://arte.sky.it/mostre-eventi/arte/gauguin-diario-noa-noa-museo-storico-fanteria-roma"
                    >Gauguin – Il diario di Noa Noa e altre avventure</a>
                </h2>

                                    <time datetime="2025-09-05 08:49:16">
                        2025-09-05 08:49:16                    </time>
                    <p></p>
                
                
                <!-- Intentionally not escaping for html context -->
                <p><strong>Artista:</strong> Paul Gauguin</p><p><strong>Curatori:</strong> Vincenzo Sanfo</p><p><strong>Luogo:</strong> ROMA-MUSEO STORICO DELLA FANTERIA</p><p><strong>Periodo:</strong> 06/09/2025 - 25/01/2026</p><br><hr><br><p><p>Fino al 25 gennaio 2026, Roma accoglie <i><a href="https://arte.sky.it/news/2025/paul-gauguin-mostra-roma-museo-fanteria" target="_blank">Gauguin. Il diario di Noa Noa e altre avventure</a></i>, allestita negli spazi del <a href="https://arte.sky.it/news/2025/mostra-salvador-dali-museo-fanteria-roma" target="_blank">Museo Storico della Fanteria</a>. Dopo il successo riscosso a Torino, la mostra approda nella Capitale portando con sé oltre 160 opere, in gran parte provenienti da collezioni private italiane, francesi e belghe, insieme a prestiti museali prestigiosi. Il percorso espositivo offre al visitatore la possibilità di esplorare l’universo creativo di <a href="https://arte.sky.it/news/2024/libro-paul-gauguin-gloria-fossi" target="_blank">Paul Gauguin</a>, artista ribelle e visionario che scelse di abbandonare l’Europa per trovare nella lontana Polinesia una nuova grammatica espressiva. Fulcro della mostra sono le 23 xilografie del <i>Diario di Noa Noa</i>, realizzate nel 1893-94 e intrise di quella magia esotica che permea tutta la produzione del maestro francese. Accanto a queste, spiccano due opere rare e preziose: l’olio su tela <i>Femme de Tahiti </i>e l’acquerello <i>Paysage Tahitien</i>, testimonianze dirette di un mondo che lo affascinò al punto da diventare la sua patria elettiva.</p><br />
<strong>LA MOSTRA SU PAUL GAUGUIN A ROMA</strong><br />
<p>L’allestimento romano approfondisce il legame tra Gauguin e la Polinesia, presentando anche le litografie a colori della serie <i>Ancien Culte Mahorie</i> (1892), due sculture del 1893 – una in terracotta e una in bronzo – e la suggestiva <i>Maschera di donna tahitiana Tehura</i>, proveniente dal Musée Despiau-Wlérick, in Francia. Il viaggio continua con un carnet di 38 disegni, una raccolta di schizzi e studi che raccontano l’occhio curioso e instancabile dell’artista. Non manca l’ultimo atto creativo di Gauguin: le litografie in facsimile tratte dal libro <i>Avant et Après</i>, concluso appena due mesi prima della morte, avvenuta nel 1903. In questo lavoro l’artista riflette su arte, amicizie, conflitti e sulla sua stessa esistenza. Questa sezione, di forte intensità autobiografica, restituisce la complessità di un uomo in costante ricerca di libertà e autenticità. In questo modo <i>Gauguin. Il diario di Noa Noa e altre avventure</i> non racconta solo l’esperienza polinesiana dell'autore, ma la mette in dialogo con il suo passato europeo, creando un ponte ideale tra il Vecchio e il Nuovo Mondo, tra il desiderio di evasione e l’ineludibile confronto con le radici culturali dell’Occidente.</p><br />
<strong>PAUL GAUGUIN TRA EUROPA E POLINESIA</strong><br />
<p>A completare il percorso della mostra di Gauguin a Roma è quindi un ricco nucleo di opere firmate da tredici artisti coevi che, direttamente o indirettamente, entrarono in dialogo con l'artista. Tra questi, spiccano <a href="https://arte.sky.it/news/2025/vincent-van-gogh-libro-lettere-sorella-willemien" target="_blank">Vincent van Gogh</a>, presente con dodici litografie a colori che testimoniano il rapporto tanto intenso quanto conflittuale tra i due, e Jean-François Millet, con la celebre acquaforte <i>L’Angelus</i>. Non mancano Émile Bernard, Maurice Denis, Paul Sérusier e altri protagonisti del gruppo di Pont-Aven, che insieme a Gauguin scrissero una delle pagine più rivoluzionarie della pittura francese dell’Ottocento. L’esposizione si arricchisce di fotografie d’epoca, documenti e manufatti che trasportano il pubblico dentro il mondo avventuroso e personale del maestro. </p><br />
<strong>OLTRE 160 OPERE ESPOSTE AL MUSEO STORICO DELLA FANTERIA</strong><br />
<p>Curata da Vincenzo Sanfo e prodotta da Navigare srl, con la collaborazione di importanti istituzioni italiane e francesi,<i> </i>la mostra <i>Gauguin. Il diario di Noa Noa e altre avventure</i> si configura come un’occasione per intraprendere un viaggio nella storia dell'arte, capace di emozionare sia gli appassionati sia i visitatori che desiderano lasciarsi affascinare dal magnetismo di uno dei pittori più controversi e innovativi di sempre.</p><br />
<p>[Immagine in apertura: Ernest Marie Félix Ponthier de Chamaillard, <i>Village Breton</i>, Olio su cartone, 60 x 73 cm. Collezione privata]</p><br />
</p>
                                    <div class="attachments">
                        <p>Attachments:</p>
                                                    <li class="enclosure">
                                <a href="https://static.sky.it/editorialimages/d4a7898004662f13584a035f2d3c2af865c5ffdd/skyarte/assets/arte/news/2025/settembre-2025/paul-gauguin-mostra-roma.jpg?auto=webp&amp;im=Resize,width=1040,height=1040" rel="noopener noreferrer nofollow">
                                    paul-gauguin-mostra-roma.jpg?auto=webp&amp;im=Resize,width=1040,height=1040                                </a>
                            </li>
                                            </div>
                
                                    <div class="categories">
                        <p>Categories:</p>
                                                    <li class="category">Arte</li>
                                            </div>
                            </section>
                    <section class="feeditem">
                <h2>
                    <a
                        class="itemtitle"
                        href="https://arte.sky.it/mostre-eventi/arte/giardino-delle-delizie-ugo-la-pietra-monza"
                    >Il Giardino delle delizie. Opere di Ugo La Pietra</a>
                </h2>

                                    <time datetime="2025-08-29 16:54:05">
                        2025-08-29 16:54:05                    </time>
                    <p></p>
                
                
                <!-- Intentionally not escaping for html context -->
                <p><strong>Artista:</strong> Ugo La Pietra</p><p><strong>Curatori:</strong> Simona Bartolena, Simona Cesana</p><p><strong>Luogo:</strong> MONZA-MUSEI CIVICI DI MONZA</p><p><strong>Periodo:</strong> 06/09/2025 - 02/11/2025</p><br><hr><br><p><p>La mostra <i>Il Giardino delle delizie</i>, ospitata dai <a href="https://arte.sky.it/news/2024/mostra-ottocento-lombardo-monza" target="_blank">Musei Civici di Monza</a> fino al 2 novembre si presenta come un viaggio nell’immaginario di <a href="https://arte.sky.it/news/2023/milano-mostra-ugo-la-pietra" target="_blank">Ugo La Pietra</a>, artista, teorico e sperimentatore instancabile che ha fatto del rapporto tra natura e architettura una delle sue linee di ricerca più feconde. Curata da Simona Bartolena e Simona Cesana, propone disegni, acrilici su tela, ceramiche e arazzi che compongono un'esperienza di attraversamento del giardino come luogo reale e simbolico. Le opere, legate anche alla recente pubblicazione <i>Il giardino delle delizie</i>, pongono il visitatore di fronte a uno spazio che è insieme rifugio e metafora: un luogo in cui il logorio quotidiano si dissolve, lasciando posto a una dimensione contemplativa, fatta di silenzi, di attese e di bellezza progettata. Per La Pietra, infatti, il giardino non è mai un semplice scenario, ma un’architettura viva, un dispositivo culturale in cui la natura si lascia plasmare dall’uomo e, nello stesso tempo, lo invita a riscoprire un equilibrio perduto.</p><br />
<strong>UGO LA PIETRA IN MOSTRA AI MUSEI CIVICI DI MONZA</strong><br />
<p>Nelle parole e nelle immagini di La Pietra, il giardino diventa una “terza natura”: non quella selvaggia e incontaminata, né quella ridotta a pura funzionalità agricola, ma un paesaggio pensato e perfezionato dall’uomo come spazio estetico, sensoriale e relazionale. È un territorio in cui tutti i sensi vengono coinvolti – vista, udito, tatto, gusto, olfatto – in un’esperienza che richiama l’antica idea del giardino come teatro della felicità. L’artista non si limita a rappresentarlo, ma lo reinventa, lo analizza e lo trasforma in un laboratorio poetico e concettuale: l’aiuola che si apre verso il paesaggio, il cortile che diventa tempio, l’elemento intermedio tra città e campagna. Così, tra tele e ceramiche, il giardino appare come luogo dell’incontro, della cura, della possibilità di ricostruire una nuova alleanza tra uomo e natura. E in questa prospettiva, ogni opera si fa racconto antropologico, interrogazione culturale e al tempo stesso promessa di bellezza, ricordandoci che l’arte è capace di ricucire fratture e restituire significati nascosti.</p><br />
<strong>IL GIARDINO “INTERIORE” DI UGO LA PIETRA</strong><br />
<p>La mostra non si limita a celebrare un grande autore della scena contemporanea, ma diventa occasione di riflessione collettiva. Come ricorda l’assessora alla Cultura Arianna Bettin, il giardino attraversa la storia dell’arte e della letteratura come “<i>metafora e pratica della cura, ritorno al rapporto fondante tra essere umano e natura</i>”. Dall’Eden biblico ai giardini barocchi, fino ai nostri spazi urbani, il giardino è sempre stato il punto di contatto tra anima e paesaggio, tra artificio e natura. Oggi, forse più che mai, questo tema risuona con urgenza: in un mondo dominato da velocità e frammentazione, riscoprire il valore culturale del giardino significa rivendicare la necessità di spazi di contemplazione, di ascolto e di relazione. “<i>Attraverso l’indagine di un grande artista come La Pietra</i>”, conclude Bettin, “<i>la città sarà nuovamente invitata a interrogarsi sul valore culturale, in senso ampio, dello spazio naturale</i>”.</p><br />
<p>[Immagine in apertura: Ugo La Pietra, Milano 2021 © Stefano Ferrante]</p><br />
</p>
                                    <div class="attachments">
                        <p>Attachments:</p>
                                                    <li class="enclosure">
                                <a href="https://static.sky.it/editorialimages/78e9b5c4fe70a345c8e3e5679ee49d6af0d6ab51/skyarte/assets/shows/arte/ugo-la-pietra-mostra-monza.jpg?auto=webp&amp;im=Resize,width=1040,height=1040" rel="noopener noreferrer nofollow">
                                    ugo-la-pietra-mostra-monza.jpg?auto=webp&amp;im=Resize,width=1040,height=1040                                </a>
                            </li>
                                            </div>
                
                                    <div class="categories">
                        <p>Categories:</p>
                                                    <li class="category">Altro</li>
                                            </div>
                            </section>
        
    </div>
 </body>
</html>
