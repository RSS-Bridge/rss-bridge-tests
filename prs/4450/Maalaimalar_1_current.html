<!DOCTYPE html>
<html lang="en">
<head><base href="https://rss-bridge.org/bridge01/" target="_blank">
    <meta charset="UTF-8">
    <meta name="viewport" content="width=device-width, initial-scale=1.0"/ >
    <meta name="description" content="RSS-Bridge" />
    <title>Maalaimalar - Tamilnadu</title>
    <link href="static/style.css?2023-03-24" rel="stylesheet">
    <link rel="icon" type="image/png" href="static/favicon.png">

    
        <link
            href="?action=display&amp;bridge=MaalaimalarBridge&amp;topic=%2Fnews%2Ftamilnadu&amp;format=Atom"
            title="Atom"
            rel="alternate"
            type="application/atom+xml"
        >
	
        <link
            href="?action=display&amp;bridge=MaalaimalarBridge&amp;topic=%2Fnews%2Ftamilnadu&amp;format=Json"
            title="Json"
            rel="alternate"
            type="application/json"
        >
	
        <link
            href="?action=display&amp;bridge=MaalaimalarBridge&amp;topic=%2Fnews%2Ftamilnadu&amp;format=Mrss"
            title="Mrss"
            rel="alternate"
            type="application/rss+xml"
        >
	
        <link
            href="?action=display&amp;bridge=MaalaimalarBridge&amp;topic=%2Fnews%2Ftamilnadu&amp;format=Plaintext"
            title="Plaintext"
            rel="alternate"
            type="text/plain"
        >
	
        <link
            href="?action=display&amp;bridge=MaalaimalarBridge&amp;topic=%2Fnews%2Ftamilnadu&amp;format=Sfeed"
            title="Sfeed"
            rel="alternate"
            type="text/plain"
        >
	
    <meta name="robots" content="noindex, follow">
</head>

<body>
    <div class="container">

        <h1 class="pagetitle">
            <a href="https://www.maalaimalar.com" target="_blank">Maalaimalar - Tamilnadu</a>
        </h1>

        <div class="buttons">
            <a href="./#bridge-MaalaimalarBridge">
                <button class="backbutton">← back to rss-bridge</button>
            </a>

                            <a href="?action=display&amp;bridge=MaalaimalarBridge&amp;topic=%2Fnews%2Ftamilnadu&amp;format=Atom">
                    <button class="rss-feed">
                        Atom                    </button>
                </a>
                            <a href="?action=display&amp;bridge=MaalaimalarBridge&amp;topic=%2Fnews%2Ftamilnadu&amp;format=Json">
                    <button class="rss-feed">
                        Json                    </button>
                </a>
                            <a href="?action=display&amp;bridge=MaalaimalarBridge&amp;topic=%2Fnews%2Ftamilnadu&amp;format=Mrss">
                    <button class="rss-feed">
                        Mrss                    </button>
                </a>
                            <a href="?action=display&amp;bridge=MaalaimalarBridge&amp;topic=%2Fnews%2Ftamilnadu&amp;format=Plaintext">
                    <button class="rss-feed">
                        Plaintext                    </button>
                </a>
                            <a href="?action=display&amp;bridge=MaalaimalarBridge&amp;topic=%2Fnews%2Ftamilnadu&amp;format=Sfeed">
                    <button class="rss-feed">
                        Sfeed                    </button>
                </a>
            
                    </div>

                    <section class="feeditem">
                <h2>
                    <a
                        class="itemtitle"
                        href="https://www.maalaimalar.com/news/tamilnadu/seeman-wishes-you-a-happy-valentines-day-760607"
                    >உலகை அழிக்கும் ஆயுதம் ஆயிரம் உண்டு.. ஆனால்.. காதலர் தின வாழ்த்து தெரிவித்த சீமான்</a>
                </h2>

                                    <time datetime="2025-02-14 12:13:03">
                        2025-02-14 12:13:03                    </time>
                    <p></p>
                
                
                <!-- Intentionally not escaping for html context -->
                <p><img src="https://media.maalaimalar.com/h-upload/2025/02/14/9308180-seemans.webp"></p><p>காதலர் தினத்தை ஒவ்வொரு ஆண்டும் பிப்ரவரி 14-ந் தேதி கொண்டாடுகிறோம். காதலுக்கு வயது ஒரு தடையில்லை. எந்த வயதில் வேண்டுமானாலும், யார் மீது வேண்டுமானாலும் யாருக்கும் காதல் வரலாம். ஒருவர் மீது ஒருவர் தங்கள் அன்பை வெளிப்படுத்துவதே காதல். அன்பினை வெளிப்படுத்தும் நாளே இந்த காதலர் தினம்.</p><p>காதலர் தினத்துக்கு திரையுலகினரில் இருந்து அரசியல்வாதிகள் வரை தங்களது வாழ்த்துகளை தெரிவித்து வருகின்றனர். அந்த வகையில் நாம் தமிழர் கட்சியின் ஒருங்கினைப்பாளர் சீமான் காதலர் தினம் வாழ்த்துகளை தெரிவித்துள்ளார்.</p><p>அவர் வெளியிட்ட காதலர் தின வாழ்த்து மடல்:-</p><p>உலகை அழிக்கும் ஆயுதம் ஆயிரம் உண்டு; ஆனால் </p><p>உலகை உருவாக்கும் பேராயுதம் காதல் மட்டும்தான்! </p><p>தன்னைப்போல் பிறரையும் நேசி</p><p>என்றார் இறைமகன் ஏசு!</p><p>அண்டை அயலானுக்கும் அன்புசெய் என்றார்</p><p>இறை தூதர் நபிகள் நாயகம்!</p><p>அன்பே சிவம் என்றார் திருமூலர்!</p><p>எல்லா மதங்களும் அன்பைத்தான் போதிக்கின்றது! </p><p>எல்லா மனிதர்களையும் அன்புதான் பாதிக்கின்றது!</p><p>கடவுளை மறுக்கும் மனிதர்கள் கூட காதலை  மறுப்பதில்லை!</p><p>என்னால் எல்லாவற்றையும் கொடுக்க முடியாது;</p><p>அன்பால் எல்லாவற்றையும் கொடுக்க முடியும்!</p><p>காதலில் ஒன்றுமில்லை;</p><p>ஆனால் காதல் இல்லாமல் உலகத்தில் ஒன்றுமில்லை;</p><p>காதலுக்காக யாரும் சாகக் கூடாது;</p><p>ஆனால் காதலிக்காமலும் யாரும்</p><p>சாகக் கூடாது!</p><p>ஆதலினாற் காதல் செய்வீர், உலகத்தீரே! </p><p>அஃதன்றோ இவ்வுலகத் தலைமையின்பம்.</p><p>காதலினால் சாகாமலிருத்தல் கூடும் கவலைபோம்</p><p>அதனாலே மரணம் பொய்யாம்.</p><p>- பெரும்பாவலர் பாரதி</p><p>நிலமிழந்து போனால் </p><p>பலமிழந்து போகும்</p><p>பலமிழந்து போனால்</p><p>இனமழிந்து போகும்</p><p>ஆதலால், மானுடனே </p><p>தாய்நிலத்தைக் காதலிக்க கற்றுக்கொள்</p><p>என சீமான் வாழ்த்து மடலில் தெரிவித்துள்ளார்.</p>
                
                            </section>
                    <section class="feeditem">
                <h2>
                    <a
                        class="itemtitle"
                        href="https://www.maalaimalar.com/news/tamilnadu/dont-lecture-us-on-what-is-best-for-tamil-nadu-rs-bharathis-response-to-the-governor-760605"
                    >தமிழ்நாட்டிற்கு எது சிறந்தது என்று எங்களுக்கு பாடம் நடத்த வேண்டாம்- ஆளுநருக்கு ஆர்.எஸ்.பாரதி பதிலடி</a>
                </h2>

                                    <time datetime="2025-02-14 11:57:42">
                        2025-02-14 11:57:42                    </time>
                    <p></p>
                
                
                <!-- Intentionally not escaping for html context -->
                <p><img src="https://media.maalaimalar.com/h-upload/2025/02/14/9307788-rsbharathi.webp"></p><p>தமிழ்நாட்டிற்கு எது சிறந்தது என்று எங்களுக்கு பாடம் நடத்த வேண்டாம். மக்களால் தேர்ந்தெடுக்கப்பட்ட மாநில அரசின் இறையாண்மையை அவமதிக்காதீர்கள் என ஆளுநர் ஆர்.என்.ரவியை கண்டித்து திமுக அமைப்பு செயலாளர் ஆர்.எஸ்.பாரதி அறிக்கை வெளியிட்டுள்ளார்.</p><p>அதில் அவர் கூறியிருப்பதாவது:-</p><p>தமிழ்நாடு ஆளுநரின் கருத்துகள் அரசியல் சட்ட வரம்புகளை ஒவ்வொரு நாளும் மீறி வருகின்றன.  அவரது சட்டவிரோத மற்றும் அரசியலமைப்பிற்கு எதிரான நடவடிக்கைகள் தற்போது உச்சநீதிமன்றத்தில் கேள்விக்குள்ளாக்கப்பட்டு நீதிமன்றத்தால் எழுப்பப்பட்ட அவதானிப்புகள் மற்றும் கேள்விகள் அனைத்து செய்தித்தாள்கள் மற்றும் ஊடகங்களில் வெளியானது. </p><p>மாண்புமிகு முதலமைச்சர் மு.க.ஸ்டாலின், தமிழ்நாடு ஆளுநரின் நடத்தை குறித்து இந்து ஆங்கில நாளிதழின் இன்றைய கட்டுரையை முன்னிலைப்படுத்தியதில் என்ன தவறு உள்ளது.?  முதலமைச்சர் தனது X தள ட்வீட் பதிவில்  நீதிமன்ற நடவடிக்கைகள் எதையும் குறிப்பிடவில்லை.</p><p>இருப்பினும் பதிலடி என்ற போர்வையில், பதவிக்காலம் முடிந்துவிட்ட நிலையில், வேறு பதவியை பெற நினைக்கும் கவர்னர், டில்லியில் உள்ள உயரதிகாரிகளின் கவனத்தை ஈர்க்க, தகாத செயல்களில் ஈடுபட்டு வருகிறார்.  </p><p>அவரது ட்வீட் ஆளுநராக அவரது கண்ணியம் இல்லாததை வெளிப்படுத்துகிறது மேலும்  அரசியலமைப்பு சட்டத்தால் வழங்கிய பதவியை அரசியல்மயமாக்கிக் கொண்டுள்ளார் என்பதை நிரூபிப்பதாக உள்ளது.</p><p>தி இந்து பத்திரிக்கையானது நன்மதிப்பை பெற்ற செய்தித்தாள். அதன் வரலாறு முழுக்க சுதந்திரமான மற்றும்  அதீத நேர்மையை கடைபிடித்து ஒருமைப்பாட்டினை காக்கும் வகையில் இருந்துவருகிறது.  சாவர்க்கரையும் கோட்சேவையும் பின்பற்றுபவர்களுக்கு நேர்மை என்பது அந்நியமானதாக இருந்தாலும், மாநில ஆளுநர் பத்திரிகைகளை அவமதிக்க கூடாது என்பதைத்தான் பொதுமக்கள் எதிர்பார்ப்பர்.  </p><p>கவர்னர் தனது ட்வீட்டில் எந்த ட்விட்டர் கணக்குகளை குறிப்பிட்டு இணைந்துள்ளார் என்பதை பார்க்கும் போது வேடிக்கையாக உள்ளது.  ஒருவேளை அவர் அந்த தனிநபர்கள் மற்றும் செய்தி நிறுவனங்களின் ஆதரவை எதிர்பார்க்கிறாரா.?  அவர் தமிழ்நாடு அரசின் அரசியல் எதிரியாக செயல்பட்டு ஆளுநர் மாளிகையை தவறாக பயன்படுத்தவில்லையா?</p><p>அரசியல் பாதுகாப்பின்மை மற்றும் தமிழ்நாட்டு மக்களைப் புரிந்துகொள்வதை பற்றி ஆளுநர் பேசுகிறார்.  அரசியல் பற்றி வகுப்பெடுக்க இந்தியாவில் எங்காவது ஒரு இடத்தில்  தேர்தலில் போட்டியிட்டுள்ளாரா ஆளுநர்.?  அவர் பாஜகவால் நியமிக்கப்பட்ட வெறுப்பு நிறைந்த ஏஜென்ட் மட்டுமே. </p><p>தமிழ்நாட்டு மக்களையும் திமுகவினையும் உண்மையிலேயே ஆளுநர் புரிந்து கொள்ள விரும்பினால் அவரது பதவியை ராஜினாமா செய்துவிட்டு வந்து அவரே தேர்ந்தெடுக்கும் ஏதாவதொரு சட்டமன்ற தொகுதியில் நின்று தேர்தலில் போட்டியிடுமாறு அழைக்கிறோம்.  நோட்டாவிற்கு கீழ் வாக்குகள் வாங்குவதையாவது தவிர்ப்பாரா என்று பார்ப்போம்.</p><p>கவர்னர் அவர்களே, ஆட்சியைப் பற்றி உங்களிடமிருந்து எங்களுக்கு எந்த விரிவுரைகளும் தேவையில்லை.  இந்த மாநிலம் கல்வியில் #1 இடத்தில் உள்ளது. </p><p>தொழில், வேலைவாய்ப்பு மற்றும் பிற நல்லாட்சி குறியீடுகளில் முன்னணியில் உள்ளது.  நீங்கள் வருவதற்கு முன்பே நாங்கள் ஒரு செழிப்பான நிலையை அடைந்துள்ளோம்.  </p><p>தமிழ்நாட்டிற்கு எது சிறந்தது என்று எங்களுக்கு பாடம் நடத்த வேண்டாம்.  அதற்கு பதிலாக அரசியலமைப்பு மற்றும் அதன் விழுமியங்களுக்கு மதிப்பளியுங்கள்.</p><p>மாறாக தமிழ்நாட்டு மக்களையும், மக்களால் தேர்ந்தெடுக்கப்பட்ட  மாநில அரசின் இறையாண்மையையும் அவமதிக்காதீர்கள்!</p><p>இவ்வாறு அவர் குறிப்பிட்டுள்ளார்.</p>
                
                            </section>
                    <section class="feeditem">
                <h2>
                    <a
                        class="itemtitle"
                        href="https://www.maalaimalar.com/news/tamilnadu/extension-of-the-metro-rail-line-from-chennai-airport-to-kelampakkam-bus-terminal-760601"
                    >சென்னை விமான நிலையம் முதல் கிளாம்பாக்கம் வரை மெட்ரோ ரெயில்- திட்ட அறிக்கை சமர்ப்பிப்பு</a>
                </h2>

                                    <time datetime="2025-02-14 11:38:42">
                        2025-02-14 11:38:42                    </time>
                    <p></p>
                
                
                <!-- Intentionally not escaping for html context -->
                <p><img src="https://media.maalaimalar.com/h-upload/2025/02/14/9307295-cmrl.webp"></p><p>சென்னை விமான நிலையம் முதல் கிளாம்பாக்கம் பேருந்து நிலையம் வரை மெட்ரோ ரயில் திட்ட அறிக்கை சமர்ப்பிக்கப்பட்டுள்ளது. </p><p>ரூ.9,335 கோடியில் பல்லாவரம், குரோம்பேட்டை, தாம்பரம், பெருங்களத்தூர், வண்டலூர் வழியாக மெட்ரோ அமைக்க முடிவு எடுக்கப்பட்டுள்ளது. </p><p>அரசின் சிறப்பு முயற்சிகள் துறை கூடுதல் தலைமைச் செயலாளர் கே.கோபாலிடம் அறிக்கை சமர்ப்பிக்கப்பட்டது.</p><p>இதுகுறித்து சிஎம்ஆர்எல் தனது எக்ஸ் தள பக்கத்தில் கூறியிருப்பதாவது:-</p><p>விமான நிலையத்திலிருந்து கிளாம்பாக்கம் பேருந்து முனையம் வரை மெட்ரோ இரயில் நீட்டிப்புக்கான விரிவான திட்ட அறிக்கை தமிழ்நாடு அரசின் சிறப்பு முயற்சிகள் துறை கூடுதல் தலைமைச் செயலாளர்   மருத்துவர். கே. கோபால், இ.ஆ.ப., அவர்களிடம் சமர்ப்பிப்பு</p><p>சென்னை மெட்ரோ இரயில் திட்டம் கட்டம்-1-ல் விமான நிலையத்திலிருந்து கிளாம்பாக்கம் பேருந்து முனையம் வரை மெட்ரோ இரயிலை சாலை மேம்பாலத்துடன் இணைத்து நீட்டிப்பதன் பரிந்துரைக்கான விரிவான திட்ட அறிக்கை (Detailed Project Report) தமிழ்நாடு அரசின் சிறப்பு முயற்சிகள் துறை கூடுதல் தலைமைச் செயலாளர் மருத்துவர். </p><p>கே. கோபால், இ.ஆ.ப., அவர்களிடம், அரசு முதன்மை செயலாளரும், சென்னை மெட்ரோ இரயில் நிறுவனத்தின் மேலாண்மை இயக்குநருமான திரு.மு.அ.சித்திக், இ.ஆ.ப., அவர்கள் சென்னை தலைமைச் செயலகத்தில் சமர்ப்பித்தார்.</p><p>இந்நிகழ்வில், சென்னை மெட்ரோ இரயில் நிறுவனத்தின் திட்ட இயக்குநர்  திரு.தி.அர்ச்சுனன், தலைமை பொது மேலாளர் (திட்டம் திட்டமிடல் மற்றும் வடிவமைப்பு) திரு. டி.லிவிங்ஸ்டோன் எலியாசர், மற்றும் சென்னை மெட்ரோ இரயில் நிறுவனத்தின் உயர் அலுவலர்கள் உடனிருந்தனர்.</p><p>மெட்ரோ இரயில் மற்றும் மேம்பாலச் சாலையின் ஒருங்கிணைந்த கட்டுமானத்தை வழங்குவதற்காக தமிழ்நாடு அரசின் வழிகாட்டுதலின் அடிப்படையில், தமிழ்நாடு அரசுக்கு முன்னர் சமர்ப்பிக்கப்பட்ட விரிவானதிட்ட அறிக்கை திருத்தப்பட்டுள்ளது. </p><p>திருத்தப்பட்ட விரிவான திட்ட அறிக்கையின்படி, மெட்ரோ வழித்தடம் நிலை 2-இல் மற்றும் மேம்பாலச் சாலை நிலை-1-இல் முன்மொழியப்பட்டுள்ளது. இது கிளாம்பாக்கம் பேருந்து முனையத்திற்கு தடையற்ற சாலை போக்குவரத்து மற்றும் மெட்ரோ இணைப்பை வழங்கும். </p><p>வெளிவட்டச் சாலை (Outer Ring Road) உடன் இணைப்பதற்காக தாம்பரம் அருகே இடைநிலை சாய்வுப்பாதைகள் முன்மொழியப்பட்டுள்ளன. இந்த மேம்பாலச் சாலை நேரடியாக கிளாம்பாக்கம் பேருந்து நிலையத்திற்குள் வந்து செங்கல்பட்டு வரை நீட்டிக்கப்படும்.</p><p>முன்மொழியப்பட்ட நீட்டிப்பு பல்லாவரம், குரோம்பேட்டை, தாம்பரம், பெருங்களத்தூர் மற்றும்வண்டலூர் வழியாகச் செல்லும், இது கிளாம்பாக்கம் பேருந்து முனையம், விமான நிலையம் மற்றும் தாம்பரம் இரயில் நிலையம் போன்ற முக்கிய போக்குவரத்து மையங்களுக்கு இணைப்பை வழங்கும்.</p><p>விரிவான திட்ட அறிக்கையின் (DPR) முக்கிய அம்சங்கள்:</p><p>• வழித்தடத்தின் மொத்த நீளம்: 15.46 கி.மீ</p><p>• உயர்த்தப்பட்ட நிலையங்களின் எண்ணிக்கை: 13</p><p>• மதிப்பிடப்பட்ட நிறைவு செலவு: ரூ. 9,335 கோடி. (மேம்பாலச் சாலை உட்பட).</p><p>இவ்வாறு குறிப்பிடப்பட்டுள்ளது.</p>
                
                            </section>
                    <section class="feeditem">
                <h2>
                    <a
                        class="itemtitle"
                        href="https://www.maalaimalar.com/news/tamilnadu/is-it-to-harass-parents-in-the-name-of-celebrating-them-ramadoss-condemns-760597"
                    >பெற்றோரைக் கொண்டாடுவோம் என்ற பெயரில் பெற்றோரை அலைக்கழிப்பதா?- ராமதாஸ் கண்டனம்</a>
                </h2>

                                    <time datetime="2025-02-14 10:57:20">
                        2025-02-14 10:57:20                    </time>
                    <p></p>
                
                
                <!-- Intentionally not escaping for html context -->
                <p><img src="https://media.maalaimalar.com/h-upload/2025/02/14/9306221-ramadoss.webp"></p><p>பாமக நிறுவனர் ராமதாஸ் வெளியிட்டுள்ள அறிக்கையில் கூறப்பட்டுள்ளதாவது:-</p><p>கடலூர் மாவட்டம் விருத்தாசலத்தை அடுத்த திருப்பெயர் கிராமத்தில் தனியார் பள்ளி ஒன்றில் பெற்றோர் ஆசிரியர் கழகம் சார்பில்  முதலமைச்சர் மு.க. ஸ்டாலின் அவர்கள் தலைமையில்  நடைபெறவிருக்கும்  பெற்றோரைக் கொண்டாடுவோம் என்ற பெயரிலான மாநாட்டுக்காக கடலூர், அரியலூர், பெரம்பலூர்,  மயிலாடுதுறை, விழுப்புரம், கள்ளக்குறிச்சி,  திருவண்ணாமலை ஆகிய மாவட்டங்களைச் சேர்ந்த பெற்றோர்களை அழைத்து வர வேண்டும் என்று அரசுப் பள்ளிகளின் ஆசிரியர்கள் கட்டாயப்படுத்தப்படுவதாக குற்றச்சாட்டுகள் எழுந்துள்ளன.  அரசு அதன் விளம்பரத்திற்காக பெற்றோரையும், ஆசிரியர்களையும் அலைக்கழிப்பது கண்டிக்கத்தக்கது.</p><p>அரசு பள்ளி மாணவர்களுக்கான திட்டங்கள் குறித்து பெற்றோருக்கு  விழிப்புணர்வு  ஏற்படுத்துவதாகக் கூறி ஏற்பாடு செய்யப்பட்டுள்ள இந்த நிகழ்ச்சிக்கு  7 மாவட்டங்களில் உள்ள ஒவ்வொரு அரசு பள்ளியில் இருந்தும் குறைந்தது 50 பெற்றோர்களை அழைத்து வர வேண்டும்; அனைத்து ஆசிரியர்களையும் அழைத்து வர வேண்டும் என்று தலைமை ஆசிரியருக்கு  மாவட்ட கல்வி அதிகாரிகள் ஆணையிட்டுள்ளனர்.  அதேபோல், தனியார் பள்ளிகளில் இருந்து குறைந்தது 20 பெற்றோரை அழைத்து வர வேண்டும் என்றும் வாய்மொழியாக ஆணையிடப்பட்டுள்ளது.</p><p>பெற்றோரை  விருத்தாசலத்திற்கு அழைத்து வருவதற்காக  தனியார் பள்ளிகள்  அவற்றிடம் உள்ள பேருந்துகளை இலவசமாக அனுப்பி வைக்க வேண்டும்; விழா செலவுக்கு நன்கொடை வழங்க வேண்டும்; பெரிய பள்ளிகள் மற்றும் தனியார் பள்ளிகள் சங்கத்தின் சார்பில் நாளிதழ்களில் விளம்பரங்கள் செய்யப்பட வேண்டும் என்றும் கட்டாயப்படுத்தப்படுவதாக குற்றச்சாட்டுகள் எழுந்துள்ளன. </p><p>கடந்த ஆண்டு காஞ்சிபுரம் மண்டலத்தில் நடந்த  பெற்றோரைக் கொண்டாடுவோம் நிகழ்ச்சி தோல்வி அடைந்து விட்டதாலும்,  இது தான் கடைசி மண்டல பெற்றோரைக் கொண்டாடுவோம் மாநாடு என்பதாலும் ஒரு லட்சத்திற்கும் மேற்பட்டோரை அழைத்து வர வேண்டும் என்று  கட்டாயப்படுத்தப்படுவதாக  ஆசிரியர்கள் குற்றஞ்சாட்டியுள்ளனர்.</p><p>பெற்றோரைக் கொண்டாடுவோம்  என்ற பெயரில்  மாநாடு நடத்த வேண்டும் என்று எந்த பெற்றோரும் கோரிக்கை விடுக்கவில்லை.  பெற்றோர்களை சந்திக்க வேண்டும்  என்று முதலமைச்சரோ, அமைச்சர்களோ நினைத்தால் பள்ளிகள்தோறும் சென்று  பெற்றோரை சந்திக்கலாம்.  அதை விடுத்து  7 மாவட்டங்களைச்  சேர்ந்த  பெற்றோரை விருத்தாசலத்திற்கு அழைத்து வருவது மனித உரிமை மீறல் ஆகும்.</p><p>மாநாடு நடைபெறும் இடத்திற்கும், திருவண்ணாமலை மாவட்டத்தின்  வடகோடி எல்லைக்கும் இடையிலான தொலைவு 170 கி.மீ ஆகும்.  மாநாடு காலை 8.30 மணிக்கு தொடங்கும் என்றும், பெற்றோர்கள் காலை 7 மணிக்குள் வந்து விட வேண்டும் என்றும் கூறப்பட்டிருக்கிறது. காலை 7 மணிக்கு விருத்தாசலம் செல்ல வேண்டும் என்றால் குறைந்தது அதிகாலை 3.00 மணிக்கு பெற்றோர்கள் புறப்பட வேண்டும். இந்தக் கொடுமைகளையெல்லாம் பெற்றோர் விரும்பாத நிலையில்  அவர்களை கட்டாயப்படுத்தி அழைத்துச் செல்வது  நியாயமல்ல.</p><p>பெற்றோரைக் கொண்டாடுவோம் என்ற தலைப்பில் மாநாடு நடத்துவதன் பின்னணியில் புனிதமான நோக்கங்கள் எதுவும் இல்லை. விரைவில்  தேர்தல் வரவிருக்கும் நிலையில் பரப்புரைக்கான வாய்ப்பாகவே இந்த மாநாட்டை ஆளும்  திமுக பயன்படுத்திக் கொள்ளப்பார்க்கிறது. </p><p>அதற்காக ஆசிரியர்களையும்,  பெற்றோரையும் அலைக்கழிப்பது  சரியல்ல. எனவே, விருத்தாசலத்தில்  வரும் 22-ஆம் தேதி நடத்தப்படவுள்ள  பெற்றோரைக் கொண்டாடுவோம்  மாநாட்டை ரத்து செய்ய வேண்டும். அதற்கு பதிலாக வட்ட அளவில் இந்த நிகழ்ச்சியை  நடத்திக் கொள்ள அரசு முன்வர வேண்டும்.</p><p>இவ்வாறு குறிப்பிடப்பட்டுள்ளது.</p>
                
                            </section>
                    <section class="feeditem">
                <h2>
                    <a
                        class="itemtitle"
                        href="https://www.maalaimalar.com/news/tamilnadu/madurai-high-court-branch-allows-nda-public-meeting-in-palani-to-be-held-at-an-alternative-venue-760591"
                    >பழனியில் நா.த.க பொதுக்கூட்டம் மாற்று இடத்தில் நடத்த மதுரை ஐகோர்ட் கிளை அனுமதி</a>
                </h2>

                                    <time datetime="2025-02-14 10:12:58">
                        2025-02-14 10:12:58                    </time>
                    <p></p>
                
                
                <!-- Intentionally not escaping for html context -->
                <p><img src="https://media.maalaimalar.com/h-upload/2025/02/14/9305057-seeman.webp"></p><p>பழனியைச் சேர்ந்த நாம் தமிழர் கட்சி நிர்வாகி திவான் மைதீன் மதுரை ஐகோர்ட்டு கிளையில் மனு ஒன்றினை தாக்கல் செய்திருந்தார். அந்த மனுவில் வரும் ஞாயிற்றுக்கிழமை 16-ந்தேதி நாம் தமிழர் கட்சியின் தலைமை ஒருங்கிணைப்பாளர் தலைமையில் பழனி மின்வாரிய அலுவலக சாலையில் பொதுக்கூட்டம் நடத்த அனுமதி கோரி பழனி காவல் நிலையத்தில் விண்ணப்பித்திருந்தோம்.</p><p>தைப்பூசத்தை காரணம் காட்டி எங்களுக்கு அனுமதி மறுத்து உத்தரவு பிறப்பித்து உள்ளனர். இது ஏற்கத்தக்கது அல்ல. எனவே காவல் நிலையத்தின் உத்தரவை ரத்து செய்து வரும் 16-ந்தேதி மாலை அதே இடத்தில் பொதுக்கூட்டம் நடத்த அனுமதிக்க வேண்டும் என மனு தாக்கல் செய்திருந்தார்.</p><p>இந்த மனு நீதிபதி தனபால் முன்பு இன்று விசாரணைக்கு வந்தது. நாம் தமிழர் கட்சியின் சார்பாக ஆஜரான வழக்கறிஞர் வரும் ஞாயிற்றுக்கிழமை பொதுக்கூட்டம் நடத்த ஏற்பாடுகள் செய்துள்ளோம், அனுமதி மறுக்கப்பட்டு உள்ளது என்றார்.</p><p>தொடர்ந்து, நீதிபதி தற்போது தைப்பூச நிகழ்வு என்பது அங்கே நடைபெற்று வருகிறது. மேலும் பொதுக்கூட்டம் நடத்தும் இடம் அருகே 50 அடி தூரத்தில் பெரியார் சிலை இருப்பதால் அந்தப் பகுதியில் போராட்டம் நடத்த அனுமதிக்க முடியாது.</p><p>வேறு இடத்தை தேர்வு செய்து கொடுத்தால் அனுமதி வழங்குவது குறித்து பரிசீலனை செய்யப்படும் எனக் கூறிய நீதிபதி, மனுதாரர் தரப்பில் தகவல் கேட்டு தெரிவிக்க கூறி வழக்கு விசாரணை சிறிது நேரம் ஒத்தி வைத்தார்.</p><p>இந்நிலையில், இந்த வழக்கு மீதான விசாரணையின்போது பழனி அருகே நெய்க்காரப்பட்டியில் உள்ள பங்களா தெருவில் 22ம் தேதி பொதுக்கூட்டம் நடத்திட நாம் தமிழர் கட்சிக்கு ஐகோர்ட் கிளை அனுமதி வழங்கியுள்ளது.</p><p>அமைதியான முறையில் பொதுக்கூட்டம் நடத்த வேண்டும் என்ற நிபந்தனையுடன் உயர்நீதிமன்ற மதுரைக் கிளை அனுமதி வழங்கியுள்ளது.</p><p>பழனி பெரியார் சிலை அருகே நாதக பொதுக்கூட்டம் நடத்த அனுமதி வழங்க உயர்நீதிமன்ற மதுரைக் கிளை மறுப்பு தெரிவித்த நிலையில், வேறு இடத்தில் நடத்த அனுமதி வழங்கப்பட்டுள்ளது குறிப்பிடத்தக்கது.</p>
                
                            </section>
                    <section class="feeditem">
                <h2>
                    <a
                        class="itemtitle"
                        href="https://www.maalaimalar.com/news/district/thousands-of-foreign-birds-congregate-in-koondankulam-760588"
                    >கூந்தன்குளத்தில் குவிந்துள்ள ஆயிரக்கணக்கான வெளிநாட்டு பறவைகள்</a>
                </h2>

                                    <time datetime="2025-02-14 09:44:19">
                        2025-02-14 09:44:19                    </time>
                    <p></p>
                
                
                <!-- Intentionally not escaping for html context -->
                <p><img src="https://media.maalaimalar.com/h-upload/2025/02/14/9304295-newproject34.webp"></p><p>களக்காடு:</p><p>நெல்லை மாவட்டம் நாங்குநேரி அருகே உள்ள கூந்தன்குளம் கிராமத்தில் 500-க்கும் மேற்பட்டோர் வசித்து வருகின்றனர். இவர்கள் விவசாயத்தை சார்ந்தே பிழைப்பு நடத்தி வருகின்றனர்.</p><p>இங்குள்ள குளத்தில் தான் கூந்தன்குளம் பறவைகள் சரணாலயம் அமைக்கப்பட்டுள்ளது. கூந்தன்குளம் விவசாயிகளுக்கு மட்டுமின்றி, பறவைகளுக்கும் வாழ்வு கொடுத்து வருகிறது.</p><p>ஆண்டுதோறும் வெளிநாடுகளில் இருந்து இங்கு வரும் ஆயிரக்கணக்கான பறவைகள் முட்டையிட்டு, குஞ்சு பொறித்து, அந்த குஞ்சுகள் பறக்க பழகியதும் தாய் நாட்டுக்கு திரும்பிச் செல்வதை வழக்கமாக கொண்டுள்ளன.</p><p>அதுபோல இந்த ஆண்டிலும் சைபீரியா, மியான்மர், ஐரோப்பியா நாடுகளில் இருந்து அரிவாள்மூக்கன், ஊசிவால் வாத்து, பட்ட தலை வாத்து, பட்டை வாயன், கரண்டி வாயன், செங்கல்நாரை, பாம்பு தாரா, வெள்ளை ஐஸ்பீஸ், கிங்பிஷரஸ், பெலிகன்ஸ், கிரேட்டர் பிளமிங்கோ, கிரே பெலிகன்ஸ் உள்பட 43 வகையிலான ஆயிரக்கணக்கான பறவைகள் இங்கு குவிந்துள்ளன.</p><p>இந்த பறவைகள் முட்டையிட்டு, குஞ்சு பொறித்ததும் ஆகஸ்ட், செப்டம்பர் மாதங்களில் தங்களது தாய் நாடுகளுக்கு திருப்பி செல்லும். இவ்வாறு தேனிலவு கொண்டாட வந்துள்ள பறவைகளால் கூந்தன்குளம் களை கட்டி காணப்படுகிறது.</p><p>குளத்தில் உள்ள மரங்களில் மட்டுமின்றி ஊருக்குள் உள்ள மரங்களிலும் பறவைகள் கூடு கட்டி வாழ்வதை காணமுடிகிறது. ஊருக்குள் நுழைந்ததுமே முதலில் வரவேற்பது பறவைகளாகத்தான் இருக்கும்.</p><p>கூந்தன்குளத்தில் வட்டமிடும் பறவைகளை காண கண்கள் கோடி போதாது. சர், சர் என விமானங்கள் பறந்து செல்வதை போல பறவைகள் பறந்து செல்வது தனி அழகாகும். எங்கு பார்த்தாலும் பறவைகள் கூட்டம், கூட்டமாக உலா வருவதைதான் காண முடிகிறது.</p><p>கடந்த 100 ஆண்டுகளுக்கும் மேலாக பறவைகளின் தேனிலவு மையமாக திகழும் கூந்தன்குளத்தில் தமிழக அரசு சார்பில் கடந்த 1994-ம் ஆண்டு பறவைகள் சரணாலயம் அமைக்கப்பட்டது குறிப்பிடத்தக்கது.</p><p>பறவைகளை பராமரிக்க ஊழியர்கள் நியமிக்கப்பட்டனர். அழையா விருந்தாளிகளான பறவைகளை சுற்றுலாப் பயணிகள் பார்த்து ரசித்து செல்கின்றனர்.&nbsp;</p>
                
                            </section>
                    <section class="feeditem">
                <h2>
                    <a
                        class="itemtitle"
                        href="https://www.maalaimalar.com/news/tamilnadu/minister-kn-nehru-says-basic-work-of-people-should-be-completed-quickly-760587"
                    >மக்களின் அடிப்படை பணிகளை விரைந்து முடிக்க வேண்டும்- அமைச்சர் கே.என்.நேரு</a>
                </h2>

                                    <time datetime="2025-02-14 09:41:52">
                        2025-02-14 09:41:52                    </time>
                    <p></p>
                
                
                <!-- Intentionally not escaping for html context -->
                <p><img src="https://media.maalaimalar.com/h-upload/2025/02/14/9304229-knnehru.webp"></p><p>சென்னை:</p><p>செங்கல்பட்டு, காஞ்சிபுரம், திருவள்ளூர், கடலூர், விழுப்புரம், கள்ளக்குறிச்சி, வேலூர், திருப்பத்தூர், ராணிப்பேட்டை, திருவண்ணாமலை ஆகிய மாவட்டங்களுக்கு உட்பட்ட மாநகராட்சிகள், நகராட்சிகள் மற்றும் பேரூராட்சிகளில் செயல்படுத்தப்பட்டு வரும் வளர்ச்சித் திட்ட பணிகள் குறித்த ஆய்வுக் கூட்டம் சென்னையில் அமைச்சர் கே.என்.நேரு தலைமையில் நடைபெற்றது. </p><p>கூட்டத்தில் அமைச்சர்கள் ஆவடி நாசர், சி.வெ கணேசன், துணை சபாநாயகர் பிச்சாண்டி, சட்டமன்ற உறுப்பினர்கள் பங்கேற்றனர்.</p><p>கூட்டத்தில் அமைச்சர் கே.என்.நேரு பேசியதாவது:-</p><p>எப்போதும் இல்லாத அளவிற்கு நகராட்சி நிர்வாக துறை சீரியப் பணிகளை செய்து வருகிறது, மற்ற மாநிலங்களை காட்டிலும் நகராட்சி நிர்வாக துறை தமிழ்நாட்டில் நல்ல முறையில் வளர்ந்துள்ளது, 48 சதவீதமாக இருந்த நகர்ப்புற மக்கள்தொகை 60 சதவீதமாக உயர்ந்துள்ளது.</p><p>தொடங்கப்பட்டு நிலுவையில் உள்ள முடியாத பணிகளை விரைந்து முடிக்க வேண்டும், ஏன் பணிகளுக்கு கால தாமதம் ஆகிறது என்று அதிகாரிகள் எழுத்துப்பூர்வமாக கூற வேண்டும்.</p><p>பஸ் நிலையங்கள், சந்தைகளில் கழிப்பறைகள், பாதுகாக்கப்பட்ட குடிநீர் வசதிகளை தருவதற்கான பணிகளை விரைந்து முடிக்க வேண்டும். </p><p>ஒன்று, இண்டு ஆண்டாக நிலுவையில் உள்ள பணிகள் என்ன என்பது குறித்து தெரிவிக்க வேண்டும். பேருந்து நிலையங்கள், மார்க்கெட்டு பணிகள் ஆரம்பிக்கப்பட்டு முடிவடையாமல் இருந்ததால் விரைந்து முடிக்க நடவடிக்கை எடுக்கும் வகையில் திட்டமிடல் வேண்டும்.</p><p>இவ்வாறு அவர் பேசினார்.</p>
                
                            </section>
                    <section class="feeditem">
                <h2>
                    <a
                        class="itemtitle"
                        href="https://www.maalaimalar.com/news/tamilnadu/no-matter-how-many-bad-things-our-opponents-throw-at-us-the-field-is-ours-chief-minister-mk-stalin-760585"
                    >நம்மை எதிர்ப்பவர்கள் எத்தனை 'கெட்டப்' போட்டு வந்தாலும் களம் நமதே..! - முதலமைச்சர் மு.க.ஸ்டாலின்</a>
                </h2>

                                    <time datetime="2025-02-14 09:41:22">
                        2025-02-14 09:41:22                    </time>
                    <p></p>
                
                
                <!-- Intentionally not escaping for html context -->
                <p><img src="https://media.maalaimalar.com/h-upload/2025/02/14/9304194-mks.webp"></p><p>தமிழக முதலமைச்சர் மு.க.ஸ்டாலின் திமுக தொண்டர்களுக்கு கடிதம் எழுதியுள்ளார்.</p><p>அந்த கடிதத்தில் அவர் கூறியிருப்பதாவது:-</p><p>களையெடுப்பல்ல.. கட்டுமானச் சீரமைப்பு!</p><p>நம் உயிருடன் கலந்திருக்கும் தலைவர் கலைஞரின் அன்பு உடன்பிறப்புகளுக்கு உங்களில் ஒருவன் எழுதும் மடல்.</p><p>நாளுக்கு நாள் திராவிட மாடல் அரசுக்குத் தமிழ்நாட்டு மக்களின் ஆதரவு பெருகிக் கொண்டே இருக்கிறது. இந்த ஆதரவு வெற்றியாய் எதிரொலிக்க உங்களில் ஒருவனான நான் நம்புவது உடன்பிறப்புகளான உங்களின் உழைப்பைத்தான். அந்த உழைப்பே தி.மு.க.வை ஆறாவது முறையாக ஆட்சிக்குக் கொண்டு வந்தது.</p><p>ஆட்சியில், மக்கள் நலனுக்கான திட்டங்களை அறிவித்து, அதனை முழுமையாகச் செயல்படுத்திடும் வகையில் அயராமல் உழைக்கின்ற காரணத்தினால்தான் மக்களிடம் ஆதரவு பெருகியுள்ளது. உடன்பிறப்புகளின் உழைப்பும் பொதுமக்களின் ஆதரவும் வரும் 2026 சட்டமன்றத் தேர்தலில் ஏழாவது முறையாகக் கழகத்தை ஆட்சியில் அமர்த்தும் என்பதில் உறுதியாக இருக்கிறேன்.</p><p>தமிழ்நாட்டு மக்கள் நமக்கு வழங்கிய ஆட்சியை அவர்களுக்கான ஆட்சியாக நாம் வழங்க வேண்டும் என்ற நோக்கத்துடன் நமது திராவிட மாடல் அரசு பல முன்னோடித் திட்டங்களைச் செயல்படுத்தி வருகிறது. </p><p>தமிழ்நாடு அனைத்து நிலைகளிலும் வளர்ச்சி பெற வேண்டும் என்ற இலட்சிய நோக்கத்துடன் நமது திராவிட மாடல் அரசு செயலாற்றி வரும் நிலையில், தமிழ்நாட்டை வஞ்சிக்கும் வகையில் ஒன்றிய பா.ஜ.க. அரசு நமக்குரிய நிதியை வழங்காமல் தமிழ்நாட்டு மக்களுக்குத் தொடர்ந்து துரோகம் செய்து வருகிறது.</p><p>மாநில உரிமைக்கு எதிரான பா.ஜ.க அரசின் பழிவாங்கும் போக்கையும் எதிர்கொண்டு இந்தியாவின் முன்னோடி மாநிலமாகத் தமிழ்நாட்டை உயர்த்தியிருக்கிறோம்.</p><p>ஒன்றிய அரசின் நிறுவனங்களும், நிதி ஆயோக் போன்ற அமைப்புகளும் வெளியிடும் புள்ளிவிவரங்களில் தமிழ்நாடு பல்வேறு இலக்குகளில் சிறந்து விளங்குகிறது. அப்படியிருந்தும் நமக்குரிய நிதிப் பங்களிப்பு கிடைக்கவில்லை. </p><p>நமக்கான திட்டங்களை பா.ஜ.க. அரசு முன்னெடுப்பதில்லை. தமிழ்நாட்டை பா.ஜ.க. வஞ்சித்தாலும், தி.மு.க மீது நம்பிக்கை வைத்து வாக்களித்த மக்களுக்கு வாழ்வளிக்கும் வகையில் திராவிட மாடல் அரசின் நலத் திட்டங்கள் தமிழ்நாட்டில் உள்ள ஒவ்வொரு குடும்பத்திற்கும் பயனளித்து வருகின்றன.</p><p>இந்தியாவின் முதன்மை முதலமைச்சர் என்பதைவிட இந்தியாவின் முதன்மை மாநிலம் தமிழ்நாடு என்ற நிலையை எல்லாத் துறைகளிலும் எட்டுவதே நமது இலக்காகும். அந்த இலக்கை அடைவதற்கு ஏழாவது முறையும் தி.மு.க.வின் ஆட்சி தொடரவேண்டும்.</p><p>2021 சட்டமன்றத் தேர்தலுக்கு முன்பாக திருச்சி சிறுகனூரில் நடைபெற்ற தேர்தல் சிறப்புப் பொதுக் கூட்டத்தில், அ.தி.மு.க. ஆட்சியில் பின்னோக்கித் தள்ளப்பட்ட தமிழ்நாட்டை மீட்டு, வலிமையும் செழிப்புமிக்க மாநிலமாக மாற்றிடுவதற்கான தி.மு.க.வின் 7 அம்சத் திட்டங்களை வெளியிட்டு, அவற்றை நிறைவேற்றுவதற்கு 10 ஆண்டுகள் தேவை என்பதைக் குறிப்பிட்டு, அந்த வாய்ப்பைத் தி.மு.க.வுக்கு வழங்குங்கள் என்று கேட்டேன். முதல் 5 ஆண்டுகாலத்தை நம்பிக்கையுடன் வழங்கிய மக்கள், நமது திராவிட மாடல் ஆட்சியின் திறன்மிகு நிர்வாகத்தையும், சிறப்பான திட்டங்களையும் உணர்ந்து தொடர்ச்சியான வாய்ப்பை வழங்கிடத் தயாராக இருக்கிறார்கள்.</p><p>தி.மு.க.வுக்கு நல்வாய்ப்பு அமைகிறதென்றால் அதனைக் கெடுப்பதற்கான சதிகளைச் செய்யும் அரசியல் சக்திகள் ஒவ்வொரு முறையும் ஒவ்வொரு முகமூடியுடன் வெளியே வரும்.</p><p>தமிழ்நாட்டு மக்களுக்கு எதிரான, தமிழ்நாட்டுக்கு எந்தப் பயனுமில்லாத, கள்ளக் கூட்டணி வைத்திருக்கிற, காசு வாங்கிக் கொண்டு கூவுகிற அந்த முகமூடிகளைக் கிழித்தெறிந்து கழகத்தின் தலைமையிலான அணியின் வெற்றியை உறுதி செய்வோம்.</p><p>அந்த வெற்றியை அடைவதற்கான  நிர்வாக வசதிக்காகத்தான் மாவட்டக் கழக நிர்வாகத்தில் மாற்றங்கள் தொடங்கியுள்ளன.</p><p>திருநெல்வேலி மத்திய மாவட்டக் கழகப் பொறுப்பாளராக திரு.மு.அப்துல் வகாப் எம்.எல்.ஏ., திருவள்ளூர் கிழக்கு மாவட்டக் கழகப் பொறுப்பாளராக திரு.எம்.எஸ்.கே.ரமேஷ்ராஜ், தஞ்சாவூர் தெற்கு மாவட்டக் கழகப் பொறுப்பாளராக திரு.பழனிவேல், நீலகிரி மாவட்டக் கழகப் பொறுப்பாளராக திரு.கே.எம்.ராஜு, ஆகியோர் நியமிக்கப்பட்டிருக்கிறார்கள். </p><p>அதுபோலவே ஈரோடு, திருப்பூர், விழுப்புரம், மதுரை ஆகிய மாவட்டங்களில் உள்ள சட்டமன்றத் தொகுதிகளுக்கான  மாவட்டப் பொறுப்பாளர்களாக மாண்புமிகு அமைச்சர் சு.முத்துசாமி, மாண்புமிகு அமைச்சர் மு.பெ.சாமிநாதன், மாண்புமிகு அமைச்சர் பி.மூர்த்தி, திரு.செஞ்சி மஸ்தான் எம்.எல்.ஏ, திரு.க.செல்வராஜ் எம்.எல்.ஏ., டாக்டர்.ஆர்.லட்சுமணன் எம்.எல்.ஏ., திரு.கோ.தளபதி எம்.எல்.ஏ., திரு என்.நல்லசிவம், திரு.தோப்பு வெங்கடாசலம்,  திரு.கௌதமசிகாமணி, திரு.இல.பத்மநாபன், திரு என்.தினேஷ்குமார் ஆகியோர் நியமிக்கப்பட்டு அவர்களின் பொறுப்பிலான சட்டமன்றத் தொகுதிகளும் அறிவிக்கப்பட்டுள்ளன.</p><p>சட்டமன்றத் தேர்தலுக்கு ஓர் ஆண்டுகாலமே இடையில் உள்ளதால் அதற்கேற்ப களப்பணிகள் அமைந்திட வேண்டும் என்பதற்காகவே இந்த மாற்றங்களும் அதற்கேற்ற வகையிலான நியமனங்களும் மேற்கொள்ளப்பட்டுள்ளன. இதுபோல இன்னும் சில அறிவிப்புகளையும் உடன்பிறப்புகள் எதிர்பார்க்கக்கூடும்.</p><p>உங்களில் ஒருவனான என்னைப் பற்றி கழக நிர்வாகிகள் நன்கறிவீர்கள். ஒரு பொறுப்பிலிருந்து ஒருவரை மாற்றுவது குறித்து ஒன்றுக்கு நூறு முறை யோசித்து, தலைமைக் கழக நிர்வாகிகளுடன் பல சுற்றுகள் ஆலோசித்து, கழகத்தின் நன்மை கருதியே இறுதி முடிவெடுப்பேன். இப்போதும் அப்படித்தான் முடிவெடுக்கப்பட்டுள்ளது.  கழகத்தின் நலன் கருதி இத்தகைய முடிவுகள் தொடரும்.</p><p>இயக்கம் என்பது தேவைக்கேற்ற மாற்றங்களுடன் இயங்கிக் கொண்டிருந்தால்தான், காலத்திற்கேற்ற வளர்ச்சியைப் பெற முடியும். இந்த மாற்றங்களினால் கழகத்தில் ஏற்கனவே பொறுப்பில் இருந்தவர்களுக்கும் புதிதாகப் பொறுப்புக்கு வந்திருப்பவர்களுக்கும் என் இதயத்தில் நிறைந்துள்ள அன்பில் அணுவளவும் எந்த மாற்றமும் ஏற்படப்போவதில்லை. எப்போதும் போல நாம் எல்லோரும் கலைஞரின் உடன்பிறப்புகள்தான்.</p><p>முன்பு பொறுப்பில் இருந்தவர்கள் தற்போது பொறுப்பில் இருப்பவர்களுக்கு ஒத்துழைப்பு வழங்கிக் கடமையாற்ற வேண்டும். புதிதாகப்  பொறுப்புக்கு வந்திருப்பவர்கள், ஏற்கனவே பொறுப்பில் உள்ளவர்களை அரவணைத்து, மாவட்ட - ஒன்றிய - நகர - பேரூர் - கிளைக் கழகங்கள் வரை எல்லாரையும் ஒருங்கிணைத்துச் செயலாற்றிட வேண்டும்.</p><p>இருநூறு தொகுதிகள் இலக்கு என நிர்ணயிக்கப்பட்டுள்ளதால் ஒவ்வொரு தொகுதியிலும் வெற்றியினை உறுதி செய்யும் வகையில், களத்திற்கேற்ற வியூகம் அமைத்து, வெற்றிப் பாதையில் பயணிப்பதற்காக இந்த மாற்றங்கள் மேற்கொள்ளப்பட்டுள்ளன.</p><p>இது களையெடுப்பு அல்ல, கட்டுமானச் சீரமைப்பு.  தி.மு.கழகம் எனும் 75 ஆண்டுகால இயக்கத்தின் உறுதிமிக்க கட்டுமானம் மேலும் வலிவுடனும் பொலிவுடனும் திகழ்வதற்காக மேற்கொள்ளப்பட்டுள்ள சீரமைப்பு நடவடிக்கை.</p><p>நம் உயிர்நிகர் தலைவர் கலைஞர் அவர்களால் உருவாக்கப்பட்ட கழகத்தின் தலைமை அலுவலகமான அண்ணா அறிவாலயம், உடன்பிறப்புகளின் உழைப்பு எனும் அடித்தளத்தில் இன்றளவும் வலிமையாகத் திகழ்கிறது. அதனால் நம் எதிரிகளின் கண்களை உறுத்துகிறது.</p><p>முத்தமிழறிஞர் கலைஞரின் சிந்தனையிலும் செயலிலும் உருவான கழகத்தின் கற்கோட்டையான அறிவாலயத்திலிருந்து செங்கல்லை உருவலாம் எனக் கனவு காண்பவர்கள் தரையில் விழுந்து தலையில் அடிபட்டபின், கனவு கலைந்து விழித்துக் கொள்ளலாமே தவிர, அறிவாலயத்தின் ஒரு துகளைக் கூட எவராலும் அசைக்க முடியாது என்பதுதான் திராவிட முன்னேற்றக் கழகத்தின் பெருமை மிக்க வரலாறு.</p><p>தமிழ்நாட்டு மக்கள் மனதில், குறிப்பாகப் பெண்கள் - இளைஞர்கள் ஆகியோரிடம் பெரும் செல்வாக்குப் பெற்றுள்ள இயக்கமான திராவிட முன்னேற்றக் கழகமும் அதன் கொள்கைக் கூட்டணியினரான தோழமைக் கட்சியினரும் சட்டமன்றத் தேர்தலிலும் வெற்றி முத்திரை பதிப்பதைத் தடுக்க முடியாது என்பது அரசியல் எதிரிகளுக்கும் நன்றாகத் தெரியும். அதனால்தான் கள்ளக்கூட்டணி, திரைமறைவுக் கூட்டணி, வாக்கைச் சிதறடிக்க நினைக்கும் கூட்டணி  என நம்மை எதிர்ப்பவர்கள் எத்தனை 'கெட்டப்' போட்டு வந்தாலும் களம் நமதே! மக்களின் ஆதரவு நம் பக்கமே! மக்களுக்குத் துணையாக நிற்போம்! கவனமாக உழைப்போம்! வெற்றி நமதே!</p><p>இவ்வாறு குறிப்பிட்டுள்ளார்.</p>
                
                            </section>
                    <section class="feeditem">
                <h2>
                    <a
                        class="itemtitle"
                        href="https://www.maalaimalar.com/news/tamilnadu/jayalalithaas-assets-accumulation-case-petition-filed-by-j-deepa-dismissed-760580"
                    >ஜெயலலிதா சொத்துக்குவிப்பு வழக்கு- ஜெ.தீபா தாக்கல் செய்த மனு தள்ளுபடி</a>
                </h2>

                                    <time datetime="2025-02-14 09:28:15">
                        2025-02-14 09:28:15                    </time>
                    <p></p>
                
                
                <!-- Intentionally not escaping for html context -->
                <p><img src="https://media.maalaimalar.com/h-upload/2025/02/14/9303860-jdeepa.webp"></p><p>தமிழகத்தில் 1991-96 வரை ஜெயலலிதாமுதலமைச்சராக இருந்த காலக்கட்டத்தில், வருமானத்திற்கு அதிகமாக சொத்து சேர்த்தாக அவர் மீது லஞ்ச ஒழிப்பு போலீசார் வழக்கு பதிவு செய்தனர்.</p><p>இதையடுத்து தமிழ்நாடு லஞ்ச ஒழிப்புத்துறை போலீசார், ஜெயலலிதா வசித்த வீட்டில் சோதனை நடத்தியதில், தங்கம், வைர நகைகள் மற்றும் வெள்ளி பொருட்கள், விலையுயர்ந்த கைக்கடிகாரங்கள் உள்ளிட்ட பொருட்கள் பறிமுதல் செய்யப்பட்டது. </p><p>இதையடுத்து இந்த நகைகள், பொருட்கள் அனைத்தும் தற்போது கர்நாடக அரசின் கருவூலத்தில் பாதுகாப்பாக வைக்கப்பட்டது.</p><p>இந்நிலையில், ஜெயலலிதா சொத்துக்குவிப்பு வழக்கில் பறிமுதல் செய்யப்பட்ட நகைகளை தன்னிடம் ஒப்படைக்க வேண்டும் என ஜெ.தீபா தாக்கல் செய்த மனுவை உச்சநீதிமன்றம் தள்ளுபடி செய்துள்ளது.</p><p>ஜெயலலிதாவின் நகைகளை தமிழ்நாடு அரசிடம் ஒப்படைக்க வேண்டும் என பெங்களூரு நீதிமன்றம் பிறப்பித்த உத்தரவை எதிர்த்து தாக்கல் செய்த மனுவை தள்ளுபடி செய்து நீதிபதிகள் நாகரத்னா, சதீஷ் சந்திரா அமர்வு உத்தரவிட்டுள்ளனர்.</p><p>முன்னதாக, பிப். 14, 15ல் ஜெயலலிதா நகைகளை தமிழக அரசிடம் ஒப்படைக்க பெங்களூரு நீதிமன்றம் உத்தரவிட்டிருந்தது குறிப்பிடத்தக்கது.</p>
                
                            </section>
                    <section class="feeditem">
                <h2>
                    <a
                        class="itemtitle"
                        href="https://www.maalaimalar.com/news/tamilnadu/ooty-lovedale-railway-station-is-perfect-for-valentines-day-celebrations-760574"
                    >காதலர் தினம் கொண்டாட்டத்துக்கு ஏற்ற ஊட்டி லவ்டேல் ரெயில் நிலையம்</a>
                </h2>

                                    <time datetime="2025-02-14 09:15:32">
                        2025-02-14 09:15:32                    </time>
                    <p></p>
                
                
                <!-- Intentionally not escaping for html context -->
                <p><img src="https://media.maalaimalar.com/h-upload/2025/02/14/9303486-lovedale.webp"></p><p>ஊட்டி:</p><p>காதலுக்கு வயது ஒரு தடையில்லை. எந்த வயதில் வேண்டுமானாலும், யார் மீது வேண்டுமானாலும் யாருக்கும் காதல் வரலாம்.</p><p>ஒருவர் மீது ஒருவர் தங்கள் அன்பை வெளிப்படுத்துவதே காதல். அன்பினை வெளிப்படுத்தும் நாளே இந்த காதலர் தினம்.</p><p>காதலர்கள் தங்கள் காதலர் தினத்தை கொண்டாடுவதற்கு சிறந்த இடமாக நீலகிரி மாவட்டம் ஊட்டி அருகே லவ்டேல் ரெயில் நிலையத்தை மாற்ற வேண்டும் என கோரிக்கை எழுந்துள்ளது.</p><p>வரலாற்று சிறப்பு மிக்க ஊட்டி ரெயில் நிறுத்தங்களில் ஒன்றான இது சேலம் ரெயில்வே கோட்டத்தின் கீழ் தெற்கு ரெயில்வே மண்டலத்தால் நிர்வகிக்கப்படுகிறது.</p><p>ஊட்டி, குன்னூர் நகர பகுதிகளில் மொத்தம் 7 ரெயில் நிலையங்கள் உள்ளது. 7 ரெயில் நிலையங்கள் இருந்தாலும் அதில் வித்தியாசமானதாக உள்ளது லவ்டேல் ரெயில் நிலையம்.சுற்றிலும் மரங்கள், மலை முகடுகள், பள்ளத்தாக்குகள் என இயற்கை அழகுடனும், பறவைகளின் கீச் கீச் சத்தம் என எப்போதும் கண்களுக்கு இனிமையாகவும், அமைதியான சூழ்நிலையில் இந்த ரெயில் நிலையம் காட்சியளிக்கிறது.</p><p>இதுமட்டுமின்றி அனைவரும் சுற்றுலா வருவதற்கு ஏற்ற இடமாகவும் இது விளங்குகிறது.</p><p>மற்றொரு சிறப்பு ரெயில் நிலையத்தின் கட்டிடக்கலை. இந்த ரெயில் நிலையம் 1854-ம் ஆண்டு ஆங்கிலேயர் ஆட்சிக் காலத்தில் கட்டப்பட்டது. இந்த ரெயில் நிலையம் இன்றும் அப்படியே பழமை மாறாமல் காட்சியளித்து கொண்டிருக்கிறது. இந்த ரெயில் நிலையத்தில் பல்வேறு திரைப்படங்களின் காட்சிகளும் எடுக்கப்பட்டுள்ளது. 1854 முதலே இந்த இடம் லவ்டேல் என அழைக்கப்பட்டு வருகிறது. 1916-ம் ஆண்டு ஊட்டியில் உள்ள மிகச் சிறந்த அழகான பகுதியாகவும் இது திகழ்கிறது. 19-ம் நூற்றாண்டின் அழகு எனவும் வர்ணிக்கப்படுகிறது.</p><p>இப்படி பல்வேறு சிறப்பு அம்சங்களுடன் திகழும் இந்த ரெயில் நிலையத்தை காதலர் தினம் கொண்டாடும் இடமாக மாற்ற வேண்டும் என பாரம்பரிய நீராவி அறக்கட்டளை(எச்.எஸ்.சி.டி.) கோரிக்கை விடுத்துள்ளது.</p><p>இது தொடர்பாக எச்.எஸ்.சி.டி நிறுவனர் கே.நடராஜன் கூறியதாவது:-</p><p>காதலர் தினம் என்பது உணர்வுகளை மட்டுமே வெளிப்படுத்தக் கூடிய நாள் அல்ல. இது நட்புணர்வையும், ரசிப்புத் தன்மையையும் கொண்டாடும் தினமாகவும் உள்ளது.</p><p>இந்த தினத்தை கொண்டாடுவதற்கு சிறந்த இடமாக இந்த லவ்டேல் ரெயில் நிலையம் உள்ளது.</p><p>சிறந்த சுற்றுலா தலமாக உள்ளதால், இந்த ரெயில் நிலையத்தை காதலர் தினம் கொண்டாடும் இடமாக மாற்ற வேண்டும்.</p><p>அவ்வாறு மாற்றம் செய்து, அனைவரும் அமர்ந்து உணவு அருந்தி கொண்டு பேசும் வகையில் இருக்கைகள் அமைக்க வேண்டும். கலாசார நிகழ்ச்சிகளையும் இங்கு நடத்தலாம். அதுமட்டுமின்றி, நீலகிரியில் விளையக் கூடிய பொருட்களையும் விற்பனை செய்யும் சூழல் உருவாகும். எனவே தெற்கு ரெயில்வே இந்த ரெயில் நிலையத்தை காதலர் தினம் கொண்டாடும் இடமாக மாற்றுவதற்கான நடவடிக்கைகளை மேற்கொள்ள வேண்டும்.</p><p>இவ்வாறு அவர் தெரிவித்துள்ளார்.</p>
                
                            </section>
                    <section class="feeditem">
                <h2>
                    <a
                        class="itemtitle"
                        href="https://www.maalaimalar.com/news/tamilnadu/why-security-for-vijay-ministers-who-have-taken-bail-should-be-removed-sellur-raju-760573"
                    >விஜய்க்கு பாதுகாப்பு ஏன்?: ஜாமீன் வாங்கியிருக்கும் அமைச்சர்களை நீக்க வேண்டும்- செல்லூர் ராஜூ</a>
                </h2>

                                    <time datetime="2025-02-14 09:13:33">
                        2025-02-14 09:13:33                    </time>
                    <p></p>
                
                
                <!-- Intentionally not escaping for html context -->
                <p><img src="https://media.maalaimalar.com/h-upload/2025/02/14/9303485-newproject32.webp"></p><p>மதுரை:</p><p>மதுரை மாவட்டம் பரவையில் பக்தர்களுக்கு நிழற்குடை அமைக்க முன்னாள் அமைச்சர் செல்லூர் ராஜூ பூமி பூஜை நடத்தினார். அப்போது அவர் நிருபர்களிடம் கூறியதாவது:-</p><p>எங்களை பொறுத்தவரை எடப்பாடி பழனிச்சாமி மட்டுமே பொதுச் செயலாளர். 2026 சட்டமன்ற தேர்தலுக்கான பணிகளை அவர் மேற்கொள்வார். அவர் வழியில் நாங்கள் பணியாற்றுவோம். </p><p>இன்றும் நான் என் மனைவியை காதலிக்கிறேன், என் குழந்தைகள் மீது அன்பு செலுத்துகிறேன். என்னை போல் அனைவரும் அவர்களது மனைவியை காதலியுங்கள் என கூறி அனைவருக்கும் அன்பு தின காதலர் தின வாழ்த்துக்கள்.</p><p>வழக்கில் இருக்கும் அமைச்சருக்கு கூடுதல் பொறுப்பா? ஜாமீன் மனுவில் வந்தவருக்கு கூடுதல் பொறுப்பு கொடுத்து என்ன பயன்? செந்தில் பாலாஜியிடம் சுப்ரீம் கோர்ட் கேள்விக்கு மேல் கேள்வி கேட்கின்றது.</p><p>தி.மு.க. முழுவதும் ஜாமீன் வாங்கிய அமைச்சர்கள் இருக்கிறார்கள். அவர்கள் அனைவரையும் தூக்கிவிட்டு இளைஞர்களுக்கு அமைச்சர் பதவி கொடுக்க வேண்டும்.</p><p>ஜாமீன் வாங்கி இருக்கும் அமைச்சர்கள் அனைவரையும் நீக்கிவிட்டு கட்சி பணியை பார்க்க சொல்ல வேண்டும். எம்.ஜி.ஆரை, கலைஞர் பேசாத முதலமைச்சர் என்று கூறினார். ஆனால் ஒரே இரவில் 10 அமைச்சர்களை மாற்றியவர் எம்.ஜி.ஆர்.</p><p>அ.தி.மு.க.வில் பிளவுகள் இல்லை. விஜய் ஒரு பிரபலமான நடிகர். மக்கள் செல்வாக்கு அதிகமாக இருக்கிறது. இளைஞர்கள் பட்டாளம் அதிகமாக இருக்கிறார்கள். அதனால் அவருக்கு பாதுகாப்பு வழங்கி இருக்கிறார்கள்.</p><p>அ.தி.மு.க. ஆட்சி என்றால் பாதுகாப்பாக இருக்கலாம். தி.மு.க. ஆட்சியில் பெண்கள் முதல் மூதாட்டி வரை பாதுகாப்பு இல்லை என்பதால் நடிகர் விஜய்க்கு பாதுகாப்பு கொடுப்பது நல்லது.</p><p>இவ்வாறு அவர் கூறினார்.</p>
                
                            </section>
                    <section class="feeditem">
                <h2>
                    <a
                        class="itemtitle"
                        href="https://www.maalaimalar.com/news/tamilnadu/tvk-leader-vijay-plans-to-hold-jayalalithaa-style-conferences-760571"
                    >ஜெயலலிதா பாணியில் மாநாடுகளை நடத்த விஜய் திட்டம்</a>
                </h2>

                                    <time datetime="2025-02-14 09:03:54">
                        2025-02-14 09:03:54                    </time>
                    <p></p>
                
                
                <!-- Intentionally not escaping for html context -->
                <p><img src="https://media.maalaimalar.com/h-upload/2025/02/14/9303173-vijay.webp"></p><p>நடிகர் விஜய் தமிழக வெற்றிக் கழகம் என்ற அரசியல் கட்சி தொடங்கி கடந்த 2-ந்தேதியுடன் முதல் ஆண்டு முடிவடைந்து 2-ம் ஆண்டு தொடங்கியுள்ளது. கட்சியின் உள் கட்டமைப்பை வலுப்படுத்துவதற்காக தமிழகம் முழுவதும் மாவட்ட செயலாளர்கள் மற்றும் நிர்வாகிகளை விஜய் நியமனம் செய்து வருகிறார்.</p><p>இதுவரை 5 கட்டங்களாக மாவட்ட செயலாளர் பட்டியல் வெளியிடப்பட்டது. அடுத்ததாக தேர்தலில் வெற்றி பெறுவதற்காக வியூகம் அமைப்பது தொடர்பான பணிகளில் விஜய் ஈடுபட்டுள்ளார்.</p><p>இந்த நிலையில் சட்டசபை தேர்தலுக்கு முன்னர் மண்டல அளவில் 4 மாநாடுகளை நடத்த விஜய் திட்டமிட்டுள்ளதாக தகவல் வெளியாகி உள்ளது.</p><p>எதிர்க்கட்சியாக இருந்தால் தேர்தலுக்கு முன் பிரமாண்ட பொதுக்கூட்டங்களை ஜெயலலிதா நடத்துவார். அவரது பாணியில் மாவட்டங்களை ஒருங்கிணைக்கும் வகையில் மாநாடுகளை நடத்த விஜய் திட்டமிட்டுள்ளார்.</p><p>விஜயின் அரசியல் சுற்றுப்பயணத்தை ஒருங்கிணைத்தவாறு மாநாடுகளை நடத்த முடிவு செய்யப்பட்டுள்ளது. இந்த மாத இறுதியில் தனது சுற்றுப்பயணத்தை விஜய் தொடங்குகிறார் என்று தகவல் வெளியாகி உள்ளது.</p>
                
                            </section>
        
    </div>
 </body>
</html>
